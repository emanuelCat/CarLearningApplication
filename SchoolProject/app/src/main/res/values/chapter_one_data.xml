<?xml version="1.0" encoding="utf-8"?>
<resources>
    <string-array name="chapter_one_row_one">
        <item>הגיל לקבלת היתר לנהיגה דרגה B (לרכב פרטי ומסחרי) הינו 16 שנים ותשעה חודשים ומעלה (ניתן להתחיל ללמוד בגיל 16 וחצי) .
 דרגת רישיון B מתאימה לנהיגה ברכב מנועי שמשקלו הכולל עד 3500 ק"ג.
נוהג רכב חייב לנהוג בהתאם להגבלות הרשומות ברשיונו.
 לדוגמה, אם צוין ברישיון שעל הנהג להרכיב משקפיים או עדשות מגע בעת הנהיגה.
מחזיק רישיון נהיגה בדרגה B - רשאי לנהוג גם ברכב של נכה שצויין ברישיונו כרכב רפואי מיוחד ומשקלו הכולל המותר עד 4000 ק"ג.
מחזיק רישיון נהיגה בדרגה B - רשאי לנהוג גם באוטובוס זעיר פרטי שמשקלו הכולל המותר עד 3500 ק"ג ולהסיע בו עד 8 נוסעים.</item>

        <item>
            תנאים לקבלת רישיון
אדם שהינו תושב ויליד הארץ, המבקש להוציא רישיון נהיגה, חייב להמציא אישור בדיקה רפואית שבוצעה על ידי הרופא המטפל בו מזה 3 שנים לפחות.
אדם אינו יכול לקבל רישיון נהיגה או לחדשו כאשר הוא נפסל מלקבלו או שנתגלו אצלו ליקויים בריאותיים.
חובה על נהג להודיע לרשות הרישוי על שינוי שחל במצב בריאותו, מיד ובמכתב רשום, בגין מחלות לב, מגבלות במערכת העצבים, העצמות, הראייה או השמיעה שהתגלו אצלו.
לא יחודש רישיון נהיגה, שלא היה תקף במשך פרק זמן העולה על שנה אחת, אלא אם כן עמד בעליו בבדיקות ובמבחנים כפי שתורה(תקבע) רשות הרישוי.
        </item>


    </string-array>

        <string-array name="chapter_one_row_two">
            <item>נוהג ברכב חייב להיות בעל רישיון נהיגה תקף לאותו סוג רכב. חייב להיות בקיא בהפעלתו, בשימוש בו, ובתנאי שהרכב תקין והידע והשליטה בו מלאים. אסור לנהוג ברכב כאשר הנהג שרוי במצב גופני או נפשי העלולים לסכן עוברי דרך אחרים.
    בנוסף, חובה על הנהג להחזיק ברכב רישיון נהיגה, רישיון רכב, תעודת ביטוח חובה וכן כל תעודה אחרת שניתנה על פי דין כשהם בתוקף, כשהם במצב נקי וניתנים לקריאה בכל עת. רק במידה והרכב בבעלות תאגיד (חברה), מותר להחזיק מסמכי רכב שאינם מקוריים (צילום) וזאת בתנאי שקצין הבטיחות אישר על גבי הצילומים בחתימתו ובחותמתו את תוקף המסמכים.
    הנהג חייב להחזיק את רישיון הרכב בעת הנהיגה גם אם אינו בעליו. האחריות על רעש בלתי סביר שמשמיע הרכב היא על הנוהג ברכב. חשוב להדגיש - אדם הדוחף רכב דינו כנהג !!! לדוגמה: אין לדחוף רכב לרחוב בו הכניסה אסורה לכלי רכב משני הכיוונים, גם מבלי להפעיל מנוע (פעולה זו נחשבת כנהיגה).</item>

            <item>בעל רכב לא ירשה לאדם אחר לנהוג ברכב אם אין ברשותו רישיון נהיגה תקף לאותו סוג רכב. האחריות על תקינותו המלאה של הרכב היא על בעל הרכב הרשום או הנוהג בו. בעל הרכב אחראי אחריות מוחלטת לגבי כל עבירה שנעשתה ברכבו (לדוגמה - חניה, מהירות נסיעה), אלא אם כן יוכיח מי נהג ברכב באותו שעה. אסור לשנות כל פרט במסמכי הרכב או במסמכי הנהג, רק רשות הרישוי מוסמכת לכך. בעל רישיון נהיגה או בעל רכב שחל שינוי במען מגוריו(החליף כתובת), חייב להודיע על כך למשרד הפנים.
    במקרה של שינוי בעלות(העברת בעלות), האחריות לשינוי חלה על בעל הרכב הרשום ורוכש הרכב. רשות הרישוי תאשר שינוי בעלות לאחר שהוכח כי שולמו כל האגרות, המיסים והוסרה מהרכב כל הגבלה (עיקול, שעבוד). על כל הפסקת שימוש ברכב לתקופה העולה על חודש, חובה להודיע לרשות הרישוי.</item>
        </string-array>



        <string-array name="chapter_one_row_three">

            <item>כל מי שקיבל לראשונה רשיון נהיגה ברכב נוסעים פרטי, או במשא קל דרגה C1. תוקפו של רישיון נהיגה לנהג חדש הינו שנתיים. נהג חדש חייב לנהוג עם שלט "נהג חדש" למשך שנתיים וכל עוד הוא "נהג חדש". יש למקם את השלט בחלון האחורי בשוליו התחתונים, כך שייראה לנוהג אחריו. כמו כן, הוא חייב במלווה למשך חצי שנה מיום קבלת הרישיון לראשונה (שלושה חודשים ראשונים ליווי מלא יום ולילה!!! ושלושה חודשים נוספים ליווי רק! בלילה בין השעות 06:00 - 21:00). אחרי גיל 24 אין צורך במלווה בכלל!
    נהג חדש - הגבלות נהג חדש שטרם מלאו לו 21 שנים אינו רשאי להסיע יותר משני נוסעים ברכב פרטי, אלא אם לצידו יושב מלווה במושב הקדמי. (נהג שהסתיימה תקופת היותו נהג חדש רשאי להסיע יותר נוסעים, גם אם גיל ופחות מ-21 שנים).</item>

            <item>מלווה לנהג חדש חייב להיות בעל רישיון נהיגה תקף לאותו סוג רכב:
    5 שנים לפחות וגילו 24 שנים ומעלה.
    3 שנים רישיון - אם גילו עולה על 30 שנים.
    ובכל מקרה, אינו נמצא תחת השפעת אלכוהול.
    חידוש רישיון לנהג חדש
     לא יחודש רישיונו של נהג חדש במידה וביצע עבירות אלה:
    נהיגה ללא מלווה. נסיעה במהירות העולה על המותר בחוק. נהיגת רכב מנועי תחת השפעת סמים או אלכוהול. עקיפה שלא כחוק. אי ציות לרמזור אדום או אי מתן זכות קדימה.
    אי עצירה לפני מפגש מסילת ברזל כשהנסיבות מחייבות זאת. לדוגמה - נוהג חדש אשר הורשע בבית משפט, באשמת נהיגה במהירות מופרזת, רשות הרישוי רשאית לזמנו למבחני נהיגה. אם יעמוד בהם, ייחשב שוב לנוהג חדש למשך שנתיים נוספות.</item>

        </string-array>


         <string-array name="chapter_one_row_four">

             <item>אירוע בלתי מכוון שתוצאותיו פגיעה באדם לרבות (כולל) הנהג, או נזק לרכוש או שניהם. תאונת דרכים עם נפגעים - נוהג רכב המעורב בתאונת דרכים בה נפגע אדם, לא יזיז את רכבו, אלא אם הורה זאת שוטר או היה הכרח להשתמש ברכב זה לצורך פינוי הנפגעים. חובה על הנהג להגיש עזרה מתאימה כפי יכולתו והכשרתו, להזעיק כוחות הצלה ולהמתין במקום עד בואם. הנהג חייב למסור את שמו, מענו (כתובתו), מספר רישיון נהיגה, תעודת ביטוח, מספר הרישוי של הרכב ושם בעליו, לכל המעורבים וכן למשטרה. חובה על נוהג רכב העובר במקום בו ארעה תאונת דרכים עם נפגעים, לעצור ולהגיש עזרה לנפגעים על פי יכולתו והכשרתו ולהזעיק כוחות הצלה.</item>

            <item>תאונת דרכים ללא נפגעים (נזק לרכוש) - בתאונה מסוג נזק בלבד, חובה לפנות את הרכבים לצד הדרך, כדי למנוע הפרעה וסיכון לתנועה ולהחליף פרטים בין המעורבים בה. - במידה ונוהג רכב פגע ברכב או ברכוש אחר, שבעליו אינו נוכח במקום התאונה, עליו להשאיר את פרטיו המזהים (פרטי רכבו ופרטי תעודת הביטוח שלו) במקום בולט לעין ולדווח לתחנת המשטרה תוך 24 שעות. היה והזדמן שוטר לקרבת מקום ופרטי המקרה הובאו לידיעתו, אין חובה להודיע לתחנת המשטרה.
ביטוח צד ג\' - אמור לכסות את הנזק שנגרם לרכבו של אחר.</item>

         </string-array>

         <string-array name="chapter_one_row_five">

             <item>מפגש עם שומרי החוק - נוהג רכב חייב להציג בפני שוטר את מסמכי הרכב המקוריים, במקום ובזמן שנקבעו על ידי השוטר. שוטר רשאי לעכב נהג שעבר עבירה לנגד עיניו גם ללא צו, אם הנהג מסרב למסור את שמו ומענו ולהציג את רישיונו כנדרש. בעל הרכב נושא באחריות מוחלטת לגבי עבירה שבוצעה ברכבו, גם אם זו עבירת חנייה במקום אסור, אלא אם יוכיח שלא הוא נהג ברכב באותה שעה.</item>

             <item>פסילת רישיון - קצין משטרה - רשאי לפסול רישיון נהיגה:
     ל-30 יום - לדוגמה - אם עבר הנהג עבירה של סיכון הולך רגל במעבר חצייה.
     ל-60 יום - אם הנהג היה מעורב בתאונת דרכים שבה נחבל (נפגע) אדם או ניזוק רכוש ויש חשד סביר לאשמתו.
     קצין משטרה יפסול את רישיונו של נהג למשך 90 יום אם הנהג היה מעורב בתאונת דרכים בה נהרג אדם ויש חשד סביר לאשמתו.
     פסילות נוספות - הסמכות לפסול רישיון נהיגה ניתנה לרשות הרישוי, בתי המשפט ומשטרת ישראל.
     נהיגה בפסילה - נוהג ברכב בתקופת פסילת רישיונו, דינו עד שלוש שנות מאסר בנוסף לעונשים אחרים.</item>

             <item>רשות הרישוי - רשאית לפסול או להתלות (לעכב עד לבירור) רישיון נהיגה מטעמי כשירות נהיגה או כושר רפואי (בעיות רפואיות העלולות לסכן את הנהג או משתמשי דרך אחרים). כמו כן רשאית הרשות לעכב חידוש רישיון נהיגה, בתנאי שהקנס הוטל עקב עבירת תעבורה.
     בית המשפט - רשאי להטיל על נהג שהורשע בעבירת תנועה עונשים אלה: פסילת רישיון נהיגה, מאסר, קנס כספי ועונשים אחרים שנקבעו בחוק. חובה לציית - חובה לציית להוראות ואותות של: . שוטר במדים. שוטר שהזדהה בתעודת מינוי. שוטר צבאי במדים (כמו לשוטר אזרחי). פקח עירוני במדים, במידה והוראותיו קשורות לסדרי תנועה. . עובד מחלקת עבודות ציבוריות במדים, במקום בו מתבצעות עבודות סלילה או תחזוקה בכביש.  גם אם הוראותיהם של כל אלה הן בניגוד לתמרורים וחוקי התנועה, יש לבצעם תוך נקיטת אמצעי זהירות.</item>

         </string-array>

         <string-array name="chapter_one_row_six">

             <item>"שיטת הניקוד בעברות תעבורה" - מערכת לרישום נקודות חובה, על הרשעות בביצוע עבירות תעבורה שנקבעו בחוק ומהוות אמצעי תיקון מנהלי של רשות הרישוי. זאת בנוסף לכל עונש אחר שהטיל בית המשפט על הנוהג בשל עבירות תעבורה. רשות הרישוי רשאית לחייב נהג שצבר נקודות לחובתו, במבחנים ואף בפסילת רישיון.
     צבירת נקודות - נהג שצבר בין: - 22-21 נקודות - יוזמן לקבל הדרכה בנהיגה נכונה ויחוייב במבחן. - 36 נקודות או יותר- רשות הרישוי תפסול את רישיונו למשך 3 חודשים ויחוייב במבחן עיוני (תיאוריה). תוקף הניקוד - על פי חוק, נקודות החובה של נהג תקפות למשך שנתיים מיום ביצוע העבירה, כאשר לנהג עד 20 נקודות חובה. במידה ויצטברו לחובתו של הנהג 22 נקודות או יותר, תוארך התקופה בשנתיים נוספות ותעמוד על 4 שנים.</item>

         </string-array>



         <string-array name="chapter_one_row_seven">

             <item>כמו בכל תחום בחיים, תקשורת נכונה וטובה בין אנשים מביאה איסורים על פי הסימון המופיע להבנה. כך גם בנהיגה, כדי להגיע לכללי התנהגות מוסכמים, נקבעו תמרורים בצורות, סימונים, צבעים ואורות שונים שמטרתם אחת - ליצור שפה אחידה בין כל משתמשי הדרך ולאפשר זרימת תנועה ברורה, בטוחה, מוסכמת ומובנת לכולם. תמרור: כל סימן, אות או איתות, לרבות (כולל) רמזור, שקבעה רשות התימרור המרכזית,, אשר הוצב או סומן על פי הסמכה, או על פי הוראה מאת רשות התימרור (בקיצור - הוצב כחוק), כדי להסדיר את התנועה בדרכים וכדי להזהיר או להדריך את עוברי הדרך.</item>

             <item>התמרורים מחולקים לקבוצות: תמרורי אזהרה - ברובם משולשים (קודקודם כלפי מעלה). הצבע האדום שולט טובתוך המשולש מופיעים סימונים שונים בהתאם למציאות בדרך. תפקידם להזהיר מפני שינוי מצב בדרך ולתת לנהג מספיק זמן להגיב לשינוי, במידה ובהתאם לצורך.
     תמרורי הוריה או איסור - ברובם עגולים. הם למעשה נותני הפקודות בדרך, עשה או אל תעשה, מה מותר ומה אסור, הכול על פי המצויין על גבי התמרור.
     תמרורי מודיעין - רובם מרובעים או מלבניים. עיקר תפקידם להודיע על סוגי דרכים, מספרי כבישים, ישובים, מקומות, מרחק מהם, כיוונים וקביעת היתרים. הכול כדי לספק מידע על מקומות וכיוונים, שיאפשר לנהג לתכנן בזמן את מהלך נסיעתו.
     </item>

             <item>תמרורים וסימונים בעלי צבעים מיוחדים:
     תמרורי מודיעין בדרך שאינה עירונית (בינעירונית) יהיו בצבע ירוק. תמרורי מודיעין בדרך מהירה יהיו בצבע כחול. תמרורים או סימונים על פני הדרך המסומנים בצבע כתום, מוצבים בקטעי דרך בהם מתבצעות עבודות (חובה לציית להם). תמרורים או סימונים על פני הדרך הצבועים בצבע צהוב, מתייחסים לתחבורה ציבורית ולרכבים (חלקם מופיע על התמרור), המורשים על פי חוק לנהוג בנתיב לתחבורה ציבורית.</item>

             <item>סימונים על פני הדרך מסומנים על פני הכביש והמדרכה. לפעמים הם מופיעים בנוסף לתמרורי הוריה, אזהרה, מודיעין ורמזורים. כמובן שהם מחייבים את הנהג לפעול בהתאם למשמעותם. סימון על גבי הכביש (שנעשה על פי החוק) נחשב תמיד לתמרור! שטח עם קווים אלכסוניים על הכביש, לבן או כתום בצורת אי, משמעותו שטח שאסור לעלות עליו.
     תוקפו של תמרור הוא לדרך שלפניו, ממקום הצבתו ועד לצומת הקרוב. כדי לחדש תוקפו של תמרור יש להציבו מחדש אחרי הצומת. בנוסף קיימים תמרורים שיש להם תמרור מבטל. לדוגמה: תמרור המורה על איסור חנייה - תוקפו מתבטל בצומת הקרוב שאחרי מקום הצבתו או לפני כן, על ידי תמרור המורה על קצה האיסור.
     קיימים מספר תמרורים שצומת לא מבטל את תוקפם. בדרך כלל אלו תמרורים המכסים אזורים.
     לדוגמה: תמרור המורה על כניסה לתחום דרך עירונית אינו מתבטל על ידי צומת, אלא רק על ידי תמרור "קצה הדרך העירונית".</item>

             <item>תמרור זמני שמוצב על ידי קצין משטרה הינו תמרור חוקי לכל דבר, כולל תמרור נייד שבידי תלמידים ממשמרות הזהירות בדרכים (זה"ב), או בידי אדם מורשה העומד ומסמן, במקום בו מתבצעות עבודות בכביש הנהג מחוייב לציית לתמרורים אלה.
     רמזור הוא תמרור המשמש להכוונת התנועה בכבישים. מורה על נסיעה או עצירה, בהתאם לצבע בפנס המואר. קיימים גם רמזורים המיועדים להולכי רגל וכאלה המוצבים לפני מפגש מסילות ברזל.</item>

         </string-array>

         <string-array name="chapter_one_row_eight">

             <item>דרך - על מסילה, דרך, רחוב, סמטה, כיכר, מעבר, גשר או מקום פתוח שיש לציבור זכות לעבור בהם (רחוב שנאסרה הכניסה אליו בפני כלי רכב משני הכיוונים דינו כדין כל דרך). אין להניח או להשאיר בדרך חפץ העלול להפריע לעוברי דרך או לרכבם, או לסכנתם. נוהג רכב חייב להתנהג באופן שלא יפגע בזכותו של אדם אחר לשימוש מלא בדרך.
     עובר דרך - כל המשתמש בדרך לנסיעה, להליכה, לעמידה או לכל מטרה אחרת (כל עובר דרך חייב להכיר את חוקי התנועה ולציית לתמרורים).
     כביש דו סטרי - כל כביש בו אין סימונים או תמרורים המעידים על היותו חד-סטרי (כל כביש הוא דו-סטרי, אלא אם סומן אחרת). במידה ודרך דו סטרית נחסמה על ידי מבנה עמוד או שטח סגור, יש לעבור את המקום מימין, אלא אם סומן אחרת.</item>

             <item>כביש חד סטרי- כל כביש שתנועת כלי רכב מותרת בו בכיוון אחד בלבד וסומן על ידי תמרור או שטח הפרדה. בדרך חד-סטרית ניתן לעבור מכשול (מבנה, עמוד וכו\') גם מימין וגם משמאל, אלא אם סומן אחרת. בכביש חד סטרי מותרת הנהיגה נגד כיוון התנועה רק לרכב ביטחון, או בהוראת שוטר.
במקום שיש בו כביש - נהג רכב נוסעים חייב לנהוג בכביש בלבד. שטח הפרדה - כל מבנה, אי תנועה, סימון שטח על פני הדרך, גינה, שטח לא סלול - המחלקים את הדרך לאורכה. שטח הפרדה בנוי - שטח הפרדה המחלק את הדרך לאורכה באמצעות התקן מוגבה מעל הכביש. לדוגמה: אבן שפה, מעקה בטיחות או צמחייה. חובה לנהוג מימין לשטח הפרדה, אלא אם סומן אחרת. אסור לנסוע על שטח הפרדה, אלא אם סומן אחרת. אסור לחנות על שטח הפרדה, אלא אם הותרה החנייה על ידי תמרור בלבד.</item>

             <item>דרך המחולקת לאורכה על ידי שטח הפרדה - יראו כל אחד מהכבישים שלצד שטח ההפרדה ככביש חד סטרי. נתיב - חלק מרוחבו של כביש שסומן או לא סומן, המספיק לתנועת טור אחד של כלי רכב, למעט רכב הנע על שני גלגלים. (נתיב אינו חייב להיות מסומן). שביל - דרך או חלק מדרך, שאינה כביש, שהוקצו לסוג של עוברי דרך. שול הדרך - השטח הסמוך לשפת הכביש, שאין לצידו מדרכה, עד לרוחב של שלושה מטרים, או עד לקצה תעלת ניקוז. מדרכה - מיועדת להולכי רגל בלבד. אסור לנסוע על המדרכה כדי לעקוף מכשול. מותר לנהוג על המדרכה לשם חצייתה לכניסה לחצרים או ליציאה מהם. נהג רכב (שאינו קלנועית), רשאי לנהוג על המדרכה רק בתנאי שהוא עוסק בניקיונה (רכב מיוחד). מעבר חצייה - חלק הכביש המסומן (על פי סימון או תמרור) כמיועד לחצייה של הולכי רגל. צומת - השטח המתהווה על ידי פגישתם של שני כבישים או יותר במפלס אחד. קו עצירה - קו לרוחב הכביש או לרוחב חלק ממנו, המסמן גבול לשם עצירת רכב.</item>

             <item>מחלף - מפגש של דרכים במפלסים (גבהים) שונים, המאפשר מעבר בנסיעה מדרך לדרך. רחוב משולב - דרך המיועדת למשחקי ילדים, להולכי רגל ולרכב, שבכניסה אליה הוצב תמרור המורה על "רחוב משולב". התמרור מתבטל על ידי תמרור המבטל רחוב משולב. המהירות המרבית המותרת ברחוב משולב היא עד 30 קמ"ש. נוהג רכב יאפשר להולכי רגל ולילדים להמשיך בפעילותם מבלי לסכנם.</item>

             <item>דרך עירונית - כל דרך המצויה בתחום של רשות מקומית או רשויות מקומיות כשבכניסה אליה הוצב תמרור כניסה לדרך עירונית ועד ליציאה ממנה במקום בו מוצב תמרור קצה תחום דרך עירונית. מהירות מרבית מותרת בדרך עירונית - עד 50 קמ"ש לרכב פרטי,
     אופנוע, אלא אם צוין אחרת על ידי תמרור.
     דרך שאינה עירונית (בין עירונית)- כל דרך שאינה עירונית.
     מהירות מרבית בדרך שאינה עירונית:
     לרכב פרטי, אופנוע או מסחרי עד 3,500 ק"ג - עד 80 קמ"ש כשאין שטח הפרדה בנוי (אלא אם הוצב תמרור המורה אחרת).
     לרכב פרטי, אופנוע או מסחרי עד 3,500 ק"ג- עד 90 קמ"ש כאשר קיים שטח הפרדה בנוי (אלא אם הוצב תמרור המורה אחרת).</item>

             <item>דרך מהירה - דרך שאינה עירונית ויש בה שני כבישים לפחות, המיועדים לתנועת כלי רכב מנועיים בלבד. בכל כביש קיימים לפחות שני נתיבים לאותו כיוון נסיעה. בין הכבישים מפריד שטח הפרדה. מהירות מרבית (מקסימאלית) בדרך מהירה לרכב פרטי או מסחרי עד 3,500 ק"ג, עד 110 קמ"ש, אלא אם צוין אחרת בתמרור.
     מאפיינים של דרך מהירה: אין בה צמתים, אין בה מפגש מסילת ברזל, הכניסה אליה אסורה להולכי רגל ובעלי חיים (אסור להוריד נוסעים דרך מהירה) ואין אליה גישה מחצרים. בכניסה לדרך מהירה מוצב תמרור המורה על כניסה לדרך מהירה ובצמוד אליו תמרור האוסר כניסת כלי רכב שאינם מורשים או מסוגלים לנסוע במהירות על פי המצויין בתמרור או מהר ממנה. ביציאה ממנה מוצב תמרור המורה על קצה הדרך המהירה.
     </item>

         </string-array>



         <string-array name="chapter_one_row_nine">

             <item>נתיב תחבורה ציבורית (נת"צ) נתיב המיועד לתחבורה ציבורית ולתנועת כלי רכב, המסומנים בתמרור המוצב מעל הנתיב. רוכב אופניים רשאי להשתמש בנתיב לתחבורה ציבורית, רק כאשר הנתיב נמצא בצידו הימני של הכביש. לרכב נכה, בעל תו נכה משותק רגליים (כסא גלגלים), מותר לנסוע בנתיב לתחבורה ציבורית, גם אם הנוהג ברכב הוא אדם המתלווה לנכה (נוהג ברכב עבור הנכה) ובכל מצב אסור להם לעבור את המהירות המירבית המותרת.</item>

         </string-array>

         <string-array name="chapter_one_row_ten">

             <item>רכב מנועי - רכב המונע בכוח מכני מכל צורה שהיא. רכב נוסעים פרטי - רכב מנועי פרטי המיועד להסיע עד 8 נוסעים בנוסף לנהג, שצוין ברישיון הרכב כרכב פרטי.
     רכב מיושן - רכב נוסעים פרטי שעברו 19 שנים משנת ייצורו. רכב איטי - רכב מנועי שמהירות הנסיעה המרבית המותרת שנקבעה לו, אינה עולה על 40 קמ"ש. טרקטורון - רכב הנע על ארבעה גלגלים לפחות, אופן הישיבה עליו הוא כשרגלי הנהג משני צידי המושב וההיגוי בו נעשה באמצעות כידון. המהירות המרבית המותרת בנהיגה בטרקטורון היא עד 40 קמ"ש. - לטרקטורון מותר לנסוע בדרכי עפר וכן על כביש פנימי בתחום מושב או קיבוץ. מותר להסיע נוסע בנוסף לנהג רק בהיתר שנרשם ברישיון הרכב על ידי רשות הרישוי. בעת נסיעה בטרקטורון, חייבים הנהג והנוסעים לחבוש קסדה.</item>

             <item>טרקטור משא - נע על ארבעה גלגלים לפחות, משקלו הכולל המותר לא יעלה על 1,500 ק"ג וההיגוי באמצעות הגה (לדוגמה "מיול"). המהירות המרבית המותרת בנהיגה בטרקטור משא היא 40 קמ"ש. מותר להסיע נוסע נוסף בהיתר מאת רשות הרישוי המצוין ברישיון הרכב. על הנהג והנוסעים חלה חובת חגירת חגורת בטיחות בכל דרך. רכב היברידי (כלאיים) - רכב שבו מותקן מנוע חשמלי בנוסף למנוע הרגיל. יתרונו של הרכב ההיברידי הוא צריכת דלק נמוכה מאשר ברכב רגיל. רכב חשמלי – רכב מנועי המונע במנוע חשמלי. אוטובוס זעיר פרטי - מיועד להסיע עד 16 נוסעים בנוסף לנהג. אבל - מחזיק רישיון נהיגה מסוג B, רשאי להסיע באוטובוס זעיר פרטי רק 8 נוסעים בנוסף לנהג. המהירות המרבית המותרת בחוק לאוטובוס זעיר פרטי בדרך מהירה (אם לא מוצב תמרור המורה אחרת) 110 קמ"ש.</item>
         </string-array>

         <string-array name="chapter_one_row_eleven">

             <item>גרור - רכב שאינו מנועי, המיועד להיגרר על ידי רכב מנועי מאחור. בעל רישיון מדרגה B רשאי לגרור גרור שמשקלו הכולל המותר אינו יותר מ-1,500 ק"ג. במידה ומשקלו הכולל של הרכב הגורר קטן מ-2200 ק"ג, רשאי הנהג לגרור גרור שמשקלו המירבי הוא 750 ק"ג. מותר לגרור כלי רכב אחד או גרור אחד בלבד (גם אם הרכב הינו רכב מסחרי שמשקלו מעל 2,200 ק"ג), אלא אם יש היתר אחר מרשות הרישוי. אסור לאנשים להיות ברכב בעת גרירתו, חוץ מהנוהג בו. שרשראות המחברות בין הגרור לגורר, חייבות לאפשר פנייה של 90 מעלות לפחות לגרור ביחס לגורר (כדי לאפשר תימרון). ברכב חילוץ (גרר) או ברכב ביטחון, רשאי לנהוג רק מי שקיבל היתר מרשות הרישוי. אדם הדוחף רכב, דינו כנהג.</item>

         </string-array>

         <string-array name="chapter_one_row_twelve">

             <item>על פי חוק, לא ינהג אדם ברכב כאשר הוא נמצא תחת השפעת סמים או אלכוהול. גם שתיית פחית בירה שווה, פחות או יותר, לכל משקה אלכוהולי אחר והשפעתה שווה. נהג ייחשב לשיכור כאשר ריכוז האלכוהול בדמו עולהעל המידה הקבועה בחוק, אפילו אם נהג כחוק! מידת האלכוהול בדם ביחס לחוק לא משתנה, גם אם שותים משקה מסוג אחד בלבד. שתיית אלכוהול (וצריכת סמים) משבשת את יכולת השיפוט של הנהג. מאטה ומשבשת את יכולת תגובת הנהג (האלכוהול הוא סם מדכא). משבשת את התיאום (קואורדינציה) בין הרגליים לידיים. משבשת את כושר הראייה ההיקפית ואת שדה הראייה. מאריכה את זמן ההתאוששות מסינוור. מפחיתה את חדות הראייה. משבשת אומדני מרחק ומהירות וגורמת לנמנום.</item>

             <item>חשוב מאוד!! - לפני הבילוי בפאב יש לקבוע מראש מי ינהג ברכב כדי שלא ישתה משקאות אלכוהוליים.
     אכיפה בנושא אלכוהול - שוטר רשאי לדרוש מנוהג ברכב לבצע בדיקה להימצאות אלכוהול בדמו, אם לשוטר היה חשד סביר כי הנוהג ברכב הוא שיכור. אסור לנהג לסרב לבדיקת שכרות. נהג המסרב להיבדק, ייחשב כנוהג בשכרות. בנוסף, רשאי השוטר לדרוש מנוהג ברכב לבצע בדיקת דם, שתן או רוק, להימצאות אלכוהול או סמים משכרים בכל עת. בדיקת נשיפה - בדיקת אוויר שננשף לתוך מכשיר, הנותן מידע על כמות האלכוהול בדמו של הנבדק. בדיקת אלכוהול במכשיר נשיפה מתקבלת כראיה בבית משפט. נוהג ברכב חייב לבצע בדיקת נשיפה על פי דרישת שוטר. אסור לנהוג ברכב מיד לאחר נטילת תרופות המשפיעות על כושר הנהיגה. גם תרופות הניתנות לקנייה ללא מרשם רופא עלולות להשפיע לרעה על הנהיגה. אסור לנהוג בהשפעת תרופות הרגעה, אלא אם צוין במפורש אחרת במרשם התרופה או על ידי הרופא.</item>

             <item>עייפות גורמת לירידה ברמת הערנות של הנהג ועלולה להסתיים בתאונה. נהיגה רצופה במשך שעות רבות גורמת לעייפות ונטייה להירדמות הנהג. על הנהג לנוח במידה מספקת לפני תחילת הנהיגה ולבצע הפסקות מנוחה להתרעננות במשך הנהיגה (הפסקה קצרה תפיג את העייפות לפרק זמן קצר). נהג המרגיש עייפות, צריך לחפש מקום בטוח למנוחה ותנומה קלה, במקום שלא יפריע לתנועה מחשש שייפגע.
         </item>

         </string-array>

         <string-array name="chapter_one_row_thirteen">

             <item>לנוסעים ברכב אסור להיכנס או לצאת מהצד הפונה לכביש, פרט לנהג כאשר חונים בימין הכביש, או לנוסע היושב לצידו כאשר הרכב חונה בצד שמאל של הדרך (בכביש חד סטרי). אסור להתחיל בנסיעה כשאחת הדלתות פתוחה. אסור לפתוח דלת במהלך הנסיעה. אסור להעלות או להוריד נוסעים כשהרכב נמצא בתנועה. אסור להוציא חלק מגופנו מחוץ לרכב במהלך נסיעה, פרט לרוכב אופנוע ולנהג המוציא את יד שמאל לצורך מתן אות (איתות).</item>

             <item>נהג בעל דרגת רישיון B רשאי להסיע עד שמונה נוסעים מלבדו (חוץ ממנו), גם אם הרכב הינו רכב מסחרי אחוד או אוטובוס זעיר פרטי, שמשקלו הכולל המותר עד 3,500 ק"ג. מותר להסיע נוסעים כפי שמצוין ברישיון הרכב ולא יותר מ-8 נוסעים בנוסף לנהג. אסור להסיע יותר מנוסע אחד לצד הנהג, אלא אם הותר הדבר וצוין ברישיון הרכב. אסור להסיע נוסעים בשכר ברכב פרטי. הובלת מטען מותרת בתוך הרכב, בתא המטען או על הגגון. רכב מסחרי שמשקלו הכולל עד 3,500 ק"ג, לא יסיע מטען שגובהו עולה על 3 מטרים. יש לסמן מטען חורג הבולט מאחורי הרכב במשולש אדום, מחזיר אור, שכל אחת מצלעותיו באורך 60 ס"מ. נהג שהרגיש שחלק מן המטען שהוא מוביל נפל על הכביש, חייב לעצור מיד ולדאוג לסילוקו. אסור להתקין אביזרים קשיחים ובולטים בתא הנוסעים, מאחר ובשעת תאונה הם עלולים לפגוע בנוסעי הרכב ובנהג.</item>

         </string-array>

         <string-array name="chapter_one_row_fourteen">

             <item>הכרת המערכות השונות בתא הנהג תאפשר ריכוז מרבי בדרך ובתנועה, נוחות בהפעלת אביזרי השליטה ותפקוד קל נוח ובטוח. מערכות השליטה ברכב: הבלימה, ההיגוי וההאצה. בלם העזר (בלם יד) - משמש לחניית הרכב, מונע את תזוזתו או את התדרדרותו ומשמש גם כבלם במקרה חירום (אך יכולתו מוגבלת). בלם החנייה אינו מופעל על כל גלגלי הרכב, עוצמתו נמוכה מאוד ולכן משמש לחנייה. יש להפעילו תמיד בעת חניית הרכב.
     בלם שירות (בלם רגל) - מערכת בלמים הפועלת על כל גלגלי הרכב ומאפשרת האטה או עצירה של הרכב בכל תנאי הדרך. במידה והנהג מרגיש כי בלם השירות (הרגל) אינו פועל, עליו לנסות לבלום בעזרת בלם העזר (יד). בזמן הפעלת הבלמים יינתן אות המודיע על האטה ובלימה, על ידי אורות הבלימה (לחיצה על דוושת הבלם מפעילה את אורות הבלימה באחורי הרכב).</item>

             <item>בלימת חירום (פתע) מותרת רק כאשר אין דרך אחרת למנוע תאונת דרכים, או לצורך בדיקת בלמים, ובלבד שהדבר לא יפריע לעוברי דרך אחרים ולא יסכן אותם. דרכים להימנע מבלימת חרום:להתאים את מהירות הנסיעה לתנאי הדרך, להסתכל רחוק ולזהות מוקדם את המתרחש בקו הנסיעה ולחשוב על מצבים בעייתיים היכולים להתרחש ולהתכונן לקראתם.
דוושת המצמד (קלאץ\') - משמשת לניתוק וחיבור המנוע ממערכת הגלגלים. תפקידו של המצמד, לנתק ולחבר את התנועה הסיבובית מהמנוע אל תיבת ההילוכים. לחיצה על דוושת המצמד מנתקת את החיבור בין המנוע למערכת הגלגלים.
הגה - אחיזה נכונה מאפשרת סיבוב מדויק של ההגה, הנחוץ להיגוי מדויק בכל עת. אסור להסיר יד אחת מההגה, פרט להחלפת הילוך ולאיתות במכוון הכיוון (וינקר) או להבטחת פעולתו התקינה של הרכב.

</item>

         </string-array>

         <string-array name="chapter_one_row_fifteen">

             <item>מערכות הבקרה - לוח המחוונים (השעונים) ברכב - מאפשר בקרה וקבלת מידע על תפקוד מערכות הרכב השונות. לפני תחילת הנסיעה, על הנהג לוודא שאף אחת מנורות האזהרה אינה דולקת. מחווני כיוון (וינקר, איתות) - חובה להפעיל את מחווני הכיוון ולאותת כאשר מתכוונים לנוע, לסטות או לפנות. כל זאת במקום ובזמן שעוברי דרך אחרים יבחינו בזמן באות הניתן. בתחילת נסיעה, על הנהג להביט ולהמתין עד שלא תיגרם הפרעה לאיש. נהג הנוהג בעקבות רכב אחר שמאותת, חייב לאפשר לנוהג הרכב שלפניו לבצע את הפעולה שלשמה (בשבילה) אותת, גם אם הדבר דורש האטה או עצירה במידת הצורך. הבהוב מהיר של נורת האיתות בלוח השעונים מסמן שאחת מנורות האיתות ברכב אינה פועלת או אינה תקינה. במידה ומערכת האיתות החשמלית יצאה מכלל פעולה, מותר לאותת בעזרת תנועת היד השמאלית, כפי שנקבע בחוק.</item>

             <item>נורת ביקורת בלמים - במידה ודולקת, חובה לעצור את הרכב ולא להמשיך בנסיעה עד תיקון התקלה. נהג שגילה במהלך הנסיעה ליקוי בטיחותי בהגה או בבלמים, יפסיק מיד את הנסיעה ברכב.
     נורת בלם יד - במידה ודולקת במהלך הנסיעה, סימן שבלם היד מופעל ויש לשחררו (במצב זה הוא בולם את הרכב ומקשה על נסיעתו).
     נורת לחץ שמן - במידה ודולקת, חובה לעצור מיד את הרכב ולדומם מנוע. את כמות השמן בודקים כאשר המנוע קר ועל משטח אופקי (באמצעות מד השמן). בדיקת שמן במנוע מתבצעת לפני התנעת המנוע ועל משטח ישר.
     נורת מד חום - נורה דולקת מעידה על טמפרטורת מנוע גבוהה מהמותר. יש לעצור את הרכב ולאפשר למנוע לפעול בסיבובי מנוע בינוניים ולהתקרר. במידה והמנוע אינו מתקרר יש לדומם (לכבות) את המנוע ולטפל בתקלה.
     מד מהירות - חייב להיות תקין בכל עת.</item>

             <item>נורת דלק - במידה ונדלקת, סימן שיש מעט דלק במיכל אין חובת עצירה, אך יש לדאוג למילוי דלק בהקדם. אסור לתדלק רכב כשמנועו פועל, מחשש להצתת אדי הדלק על ידי ניצוץ. אין לדבר בטלפון סלולארי בעת התדלוק מאותה סיבה.
     צופר - שימוש בצופר מותר רק לצורך מניעת סכנה שלא ניתן למנוע באופן אחר. האות בצופר לא יהיה ממושך יותר מהדרוש. בדרך עירונית מותר לתת אות בצופר רק כדי למנוע סכנה קרובה שאי אפשר למנוע בדרך אחרת. מגבים (וישרים) - שימוש במגבים לא תקינים פוגע בראות ומסב (גורם) נזק לשמשה.
     חגורות בטיחות - הנהג והנוסעים חייבים בחגירת חגורות בטיחות בכל רכב שבו הן מותקנות. במהלך נסיעה לאחור פטור רק הנהג מחגירת חגורת בטיחות. האחריות על חגירת חגורות ברכב נוסעים פרטי (גם היושבים מאחור) היא גם על הנהג וגם על הנוסע. חגירת חגורות בטיחות כנדרש, מצמצמת את הפגיעה בחוגר בעת תאונה. הטיית גב המושב לאחור במידה מוגזמת, תפגע ביעילות ובתפקוד חגורות הבטיחות.</item>

             <item>חגירת חגורת בטיחות מונעת היזרקות הנוסעים מתוך הרכב בזמן התהפכות. רצוי לחגור את חגורת הבטיחות אחרי כיוון המושב, ההגה והמראות.
     כריות אוויר - מערכת למיתון הפגיעות בנוסעי הרכב, על ידי התנפחות אוטומטית של כריות בזמן התנגשות. כריות אוויר עשויות להקטין את חומרת הפגיעה של הנוסעים במהלך תאונת דרכים.אסור להתקין אביזרים נוספים כתוספת בתוך הרכב, העלולים להפריע לפתיחת כריות האוויר בתא הנהג והנוסעים. אי חגירת חגורות בטיחות ברכב בו מותקנות כריות אוויר, מסוכנת יותר. (קיים חשש מהיזרקות הנוסע הלא חגור אל כרית האוויר המתנפחת).</item>

             <item>משענות ראש- מונעות פגיעה בחוליות הצוואר בעת תאונה מאחור, בהתנגשות מלפנים או בלימת חרום (כל נוסע יכוון את גובה משענת הראש לפי גובהו). יש לכוונן כך שהשפה העליונה של המשענת, תימצא בקו אחד עם הקצה העליון של ראש הנהג וזאת כדי להפחית את טלטול הראש (צליפת שוט) בעת התנגשות.
     חגורות בטיחות, כריות אוויר ומשענות ראש ממתנות את חומרת הפגיעה בנוסעים בעת תאונה!</item>

         </string-array>

         <string-array name="chapter_one_row_sixteen">

             <item>מושב בטיחות - מושב תקני המיועד להסעת ילדים ברכב, הרתום (מחובר) לרכב באמצעות חגורת הבטיחות ומותקנות בו חגורות (לקשירת הילד). ילד שטרם מלאו לו 3 שנים יש להסיע במושב בטיחות המתאים לגובהו ומשקלו. ילד שטרם מלאה לו שנה יש להסיע כשגבו של מושב הבטיחות יופנה לחזית הרכב (הילד יושב נגד כיוון הנסיעה עד גיל שנה). כשמסיעים ילד קטן ברכב במושב בטיחות כשגבו מול כרית אוויר, חייבים לנתק את המנגנון המפעיל את כרית האוויר. במידה ואין מנגנון כזה, חל איסור להושיב ילד קטן במושב בטיחות מול כרית אוויר. מושב מגביה (בוסטר) - מושב תקני המיועד להסעת ילדים ברכב כשהיושב בו רתום (חגור) בחגורת הבטיחות של הרכב.
     מושב מגביה ומושב בטיחות (המרותקים לרכב), הם אמצעי הבטיחות ברכב שחייבים בהם בהסעת ילדים עד גיל שמונה. ילד שמלאו לו 3 שנים וטרם מלאו לו 8 שנים, ישב במושב בטיחות או מושב מגביה בהתאם לגובהו או משקלו.</item>

         </string-array>


    </resources>