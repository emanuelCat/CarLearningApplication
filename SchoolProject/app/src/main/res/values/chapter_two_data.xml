<?xml version="1.0" encoding="utf-8"?>
<resources>

    <string-array name="chapter_two_row_one">

         <item>נהג המתכוון להיכנס לרכב, יתקרב אליו מכיוון חזית הרכב, כשפניו אל מול התנועה.
לפני כניסתו לרכב יבדוק את:
לחץ האוויר בצמיגים. ניקיון השמשות. הקפדה על שמשות נקיות, תמנע הפרעה לראייה החופשית של הנהג.
כניסה לרכב - הפעולות הראשונות שצריך נהג לעשות לאחר כניסה לרכב הן: לוודא כי מנוף בלם היד מופעל. כיוון מושב, כולל זווית משענת הגב. כיוון הגה, ברכבים בהם ניתן. כיוון מראות: מראה מרכזית ומראות צד. כיוון משענות הראש של כל הנוסעים ברכב.
כל זאת כדי לקבל שליטה טובה יותר על אמצעי התפעול ברכב ולשיפור שדה הראייה. כך תתאפשר נהיגה קלה, נוחה ולא מעייפת.</item>

         <item>כיוון מראות מראה פנימית - יש לכוון כך שנראה את הסביבה מבעד לחלון האחורי ועד כמה שאפשר משני צדדיו. מראה פנוראמית - חסרונה בכך שאינה משקפת במדויק את המרחק של העצמים הנראים בה (יותר קטנים ויותר רחוקים). מראות צד (חיצוניות) - יש לכוון כך שנראה את קצה דופן הרכב ואת הדרך לצידיו.
שטח מת - שטח מסביב לרכב, שהנוהג אינו יכול להבחין בו ובנמצאים בתוכו מלפנים, מאחור ומהצדדים. אלו כל השטחים שמסביב לרכב שבהם אין לנהג אפשרות להבחין בהימצאותם של עוברי דרך אחרים, לא במבט, לא במראות ולא בכל אמצעי אחר. כיוון נכון של המראות יצמצם את השטחים המתים.</item>

         <item>הכנת הרכב לתזוזה (פעולות תפעוליות) התנעת מנוע - מתבצעת על ידי המתנע (סטרטר). לפני ההתנעה עלינו לבדוק: בלם היד (חנייה) מופעל.
בלם רגל לחוץ. מצמד (קלאץ") לחוץ (מנתק ומחבר את המנוע ממערכת הגלגלים). ידית ההילוכים במצב סרק (ניוטרל). ברכבאוטומטי במצב P או N.
הסתכלות נכונה - הסתכלות רחוקה לפנים תגרום לתכנון נסיעה בהתאם לתנאי הדרך והימנעות מהפתעות מצד עוברי דרך אחרים. התמקדות במטרה רחוקה תאפשר היגוי בקו ישר וללא סטיות.
הסתכלות היקפית הסתכלות שנותנת מידע לנהג הרכב על המתרחש סביבו. על הנהג להיעזר לשם כך בהסתכלות ישירה, שימוש נכון במראות והפניות ראש.
</item>

        <item>התחלת נסיעה - לפני תחילת נסיעה, אין להסתפק רק באיתות, יש להביט במראות ולסובב את הראש אל הכיוון שאליו אנו מתכוונים לנוע.
גודש תנועה - כאשר נוהגים בדרך שבה קיים גודש (עומס) תנועה ניתן להבטיח נסיעה בטוחה אם נבצע הסתכלות היקפית, שמירת רווח מכל הצדדים ומהירות סבירה.
</item>


    </string-array>

    <string-array name="chapter_two_row_two">
         <item>ההילוך הוא תוצאה של מהירות החלפת הילוכים - השיקולים המנחים את הנוהג ברכב להעלות או להוריד הילוכים הם: מהירות הרכב בהתחשב במצב התנועה, תנאי הדרך והראות. התאמת ההילוך ברכב בעל תיבת הילוכים ידנית, חשובה לצורך קביעת מהירות הנסיעה. בדרך כלל, הנסיעה ברכב בעל תיבת הילוכים ידנית חסכונית יותר בדלק. נהיגה בהילוך מתאים לתנאי הדרך (במהירויות מתונות עד 90 קמ"ש) והימנעות מהאצה חזקה, תגרום לצריכת דלק נמוכה. אחד ההבדלים בין רכב בעל תיבת הילוכים ידנית לרכב בעל תיבת הילוכים אוטומטית, הוא היעדר דוושת מצמד (קלאץ').
רכב בעל תיבת הילוכים אוטומטית - מצוייד בדוושת דלק ובלם בלבד (אין דוושת מצמד-קלאץ'). לפני תחילת נסיעה, הורדת בלם היד והפעלת ידית ההילוכים, חייבים ללחוץ על בלם הרגל, כדי למנוע תזוזת הרכב (הורדת בלם היד מותנית בלחיצת דוושת הבלם). כדי להתניע מנוע ברכב בעל תיבת הילוכים אוטומטית, יש לוודא כי ידית ההילוכים נמצאת במצב חנייה (P) או ניוטרל (N) ובלם החניה (יד) מופעל.
</item>

         <item>לצורך שילוב הילוך ממצב P למצב נסיעה R (אחורה) או למצב נסיעה D (קדימה), יש ללחוץ על המשבת (כפתור הפעלה) וללחוץ על דוושת הבלם. ניתן להוריד הילוכים ברכב אוטומטי ללא שימוש בידית ההילוכים, על ידי לחיצה חזקה ומהירה (קיק-דאון) על דוושת הדלק, או על ידי הפעלת מתג חשמלי המיועד לכך (בעיקר לשימוש בעליות תלולות). כך נקבל הילוך נמוך יותר הנותן יותר כוח. בנסיעה במורד תלול ומתמשך, יש להאט לסירוגין בעזרת בלם הרגל ולשלב הילוך נמוך (1 או 2) בהתאם לשיפועי הדרך (ראה פרק נסיעה במורד). בחניית רכב בעל תיבת הילוכים אוטומטית (למעט רובוטית), יש לשלב את ידית ההילוכים למצב חנייה (P) ולהפעיל את בלם החנייה. האטה - דורשת הסתכלות לאחור. בעת ביצוע האטה חובה על הנהג להסתכל במראות, להרפות מדוושת הדלק ולהשתמש בבלמים או בהילוכים. בעת האטה, סדר הפעולות הנכון יהיה: הסתכלות במראה לאחור, האטה ושילוב להילוך נמוך.
</item>

    </string-array>

    <string-array name="chapter_two_row_three">
         <item>הנסיעה לאחור מותרת רק בעת הצורך ובמידת הצורך (כאשר קיים צורך תחבורתי ואין דרך אחרת לבצע נסיעה זו), בתנאי שלא ייגרמו סיכון, פגיעה, הפרעה והטרדה לעוברי דרך אחרים. מותר לנהג להשתמש במכוון בעת נסיעה לאחור. האחריות בנסיעה לאחור תחול בכל מקרה על הנהג בלבד. הסכנות בנסיעה לאחור - נהיגה לאחור חייבת להתבצע בקצב איטי ביותר, בזהירות מרבית תוך נקיטת אמצעים למניעת סיכון, שנגרם עקב שדה ראייה מצומצם והפעלה לא נוחה של מערכות הרכב. בנסיעה לאחור, קיימת סכנה של הימצאות עוברי דרך בתחום השטחים המתים ולכן לפני ביצוע הנסיעה יש לבצע הסתכלות היקפית נכונה ורצופה. כאשר משלבים הילוך נסיעה לאחור, מופעל פנס (בצבע לבן) בחלקו האחורי של הרכב. אין להפעיל פנס זה לאף מטרה אחרת.</item>


    </string-array>

    <string-array name="chapter_two_row_four">
         <item>נהיגה בימין הכביש - חלה חובה להשתמש בצידו הימני הקיצוני של כל כביש (דו סטרי וחד סטרי). היתרונות בשמירה על נהיגה בימין הכביש: רווח צד מהתנועה הבאה מהכיוון הנגדי (מונע תאונה חזיתית). הגדלת מרחק הביטחון בין כלי הרכב הנעים זה מול זה.  מרחק מילוט קצר לשול הדרך (צד אחד של השוליים) במקרה של סכנה. שמירה על הימין תגדיל את זווית הראייה לרכב הנוסע בעקבותיך (מאחור). עקיפה של רכב השומר על ימין הכביש תהיה בטוחה יותר. (עוזר לרכב העוקף רכב השומר על הימין לעקוף בביטחה).
המחוקק מאפשר לעזוב את ימין הכביש רק כאשר קיים צורך תחבורתי.</item>

         <item>המצבים בהם ניתן לעזוב את ימין הכביש הם: בזמן ביצוע עקיפת רכב. בפניות שמאלה מכביש חד סטרי. בפנייה שמאלה מכביש דו סטרי. כשהנתיב הימני מיועד לסוג אחר של משתמשים בדרך (לדוגמה: נתיב תחבורה ציבורית). בדרך בעלת שני נתיבים באותו כיוון נסיעה, חובה לנהוג בנתיב הימני, פרט לעקיפה אופנייה שמאלה. סטייה מנתיב הנסיעה - החלפת נתיב זו אחת הפעולות המורכבות בנהיגה, יש להתחשב במספר גדול של נתונים בכביש לפני ביצוע הסטייה. מותר לבצע סטייה מקו או מנתיב הנסיעה רק לאחר מתן אות (איתות) מתאים, הסתכלות ובתנאי שלא ייגרמו סיכון או הפרעה לעוברי דרך אחרים.
</item>

         <item>הסכנות בעת מעבר נתיבים: נוכחות של כלי רכב אחרים בשטחים המתים ופגיעה בהם. סטייה פתאומית יכולה לגרום לאיבוד שליטה ברכב ופגיעה ברכב שלא נראה לפני הסטייה. לפני ביצוע סטייה ימינה או שמאלה, חייב הנהג לבצע בדיקה היקפית, להסתכל במראות ולתת אות (איתות) בזמן וממרחק מספיק. רק אז יבצע סטייה מתונה (אלכסון ארוך) מנתיב לנתיב, תוך בקרה נוספת והתחשבות במיקומם ומהירותם של כלכלי הרכב הנמצאים בנתיב אליו הוא מתכוון להיכנס. כשרכב לפניך מאותת - יש לקחת בחשבון כי הרכב עלול לסטות ולכן יש להיערך בהתאם.

</item>

    </string-array>

    <string-array name="chapter_two_row_five">
         <item>אבטחת רכב - נהג שמעמיד את רכבו חייב להבטיח שהרכב לא יזוז ממקומו (לא ינוע). עליו להפסיק את פעולת המנוע, להוציא את המפתח ממתג ההצתה ולהפעיל  את בלם העזר (בלם חנייה/יד). במידה והעמדת הרכב מתבצעת במורד (ירידה), בנוסף לכל האמור למעלה, על הנהג להפנות את הגלגלים הקדמיים כלפי שפת הכביש (במקרה של הדרדרות ייעצר הרכב על ידי שפת המדרכה) ולשלב להילוך אחורי (רכב אוטומטי משאירים במצב P). חנייה - העמדת רכב לזמן כל שהוא שלא לשם (לא בשביל) העלאת אנשים או הורדתם מיד וללא הפסקות. (עוזבים את הרכב והולכים).
עצירה - עצירת רכב כדי להעלות או להוריד נוסעים ומיד להמשיך בנסיעה, או פריקה וטעינה של מטען באופן רצוף וללא הפסקות. המרחק המרבי (המקסימאלי) שמותר להעמיד רכב במקביל לשפת הכביש או לשפת המדרכה הוא 40 ס"מ. במקרים בהם קיים סימון על הכביש מותר להחנות רכב שלא במקביל למדרכה (חנייה זוויתית) ועל פי הסימון.
</item>

         <item>מותר לעצור בדרך עירונית (להעמיד או להחנות רכב על הכביש או על שולי הדרך), כאשר אין איסור על פי חוק, או סימון, או תמרור האוסר זאת וכשאין הפרעה לתנועה. יש לבצע חנייה בזהירות (במידה ומותר), תוך בדיקה היקפית ובמהירות נמוכה. לפני יציאתך מהרכב, עליך לוודא שיציאתך אינה מפריעה לעובר דרך כלשהו.
בכביש חד-סטרי שאינו חלק מדרך המחולקת על ידי שטח הפרדה, מותר לחנות גם בצידו השמאלי של הכביש, בתנאי שאין איסור או הגבלה.
</item>

         <item>איסורי עצירה וחנייה: אסור להוריד או להעלות נוסעים בדרך מהירה. אסור להעמיד או להחנות רכב בדרך מהירה, אלא אם סומן אחרת (למעט רכב שיצא מכלל פעולה). אסור להעמיד רכב כאשר הרכב מפריע לתנועה או מסתיר תמרור. אסור להעמיד או להחנות רכב בצידו השמאלי של כביש דו סטרי. אסור להעמיד רכב על המדרכה, אל אם כן הותרה חנייה על פי תמרור. אסור להעמיד רכב בתוך תחום צומת, אלא אם סומן אחרת. אסור להעמיד רכב בתחום 12 מטרים מצומת, למעט אם סומן אחרת. אסור להעמיד רכב על מעבר חצייה ובתחום 12 מטרים לפניו (רצוי להדגיש כי אחרי מעבר חצייה מותר, אלא אם סומן אחרת). אסור להעמיד רכב בתחום 2 מטרים מברז כיבוי אש (הידרנט) כאשר התחום מסומן. אסור להחנות רכב 12 מטרים לפני קו עצירה.
</item>

        <item>אסור להעמיד רכב בתחום 20 מטרים לפני מסילת ברזל ו-20 מטרים אחריה. אסור להעמיד רכב בכביש או בשול הדרך בו קיים נתיב אחד בלבד המסומן בקו הפרדה רצוף. אסור להעמיד רכב בכביש דו סטרי עם נתיב אחד לכל כיוון ובין הנתיבים מפריד קו הפרדה רצוף. אסור להעמיד רכב לצד רכב אחר העומד או חונה בצד הדרך (חנייה כפולה). אסור להעמיד רכב על גשר או בתוך מנהרה, בשום מקרה. אסור להחנות רכב בצד מעקה בטיחות, אלא אם קיים תמרור המורה אחרת. אסור להעמיד או להחנות רכב במקום בו סומן חנייה לנכים (גם אם המקומות פנויים), פרט לרכב בעל תו נכה משותק רגליים. אסור להעמיד רכב בתחום 20 מטרים לפני תמרור תחנת אוטובוס ו-20 מטרים אחריו, אלא אם סומן אחרת.
</item>

        <item>מותר להעמיד רכב מול תחנת אוטובוס בתנאי שרוחב הכביש הוא 12 מטרים או יותר. מותרת חנייה בתחנת אוטובוס בשבתות ובחגים, לרכב פרטי בלבד, בהתאם לרישום בתמרור המוצב בתחנה.
 רכב מושבת (תקוע) - יש לפנות רכב שיצא מכלל פעולה בהקדם האפשרי ולא יאוחר מ-24 שעות. משולש אזהרה – חייב להימצא בכל רכב מנועי, כולל גרורים ונתמכים, למעט אופנוע. כאשר יש הכרח להשאיר רכב עומד בדרך, חייבים להציב משולש אזהרה שייראה למרחק 100 מטר לפחות, על ידי נוהגי רכב הבאים מאחורי הרכב העומד.
רכב המונע בגז - החניית רכב המונע בגפ"מ (גז פחמי מעובה) מותרת בחניונים המותרים לחניית כלי רכב גפ"מ, על פי הנחיית המשרד לאיכות הסביבה. חנייה בחניון סגור - אין להשאיר מנוע פועל שלא לצורך. הגזים השרופים הנפלטים מן המנוע רעילים לאדם.

</item>

    </string-array>

    <string-array name="chapter_two_row_six">
         <item>צומת - שני כבישים או יותר הנפגשים אחד עם השני באותו מפלס (גובה). בצומת קיימת סכנה של מפגש כלי רכב ועוברי דרך המגיעים מכיוונים שונים וחוצים זה את זה. לכן, לפני התקרבות לצומת, יש לתכנן היטב את חצייתו של המפגש בכדי למנוע תאונה.
תחום הצומת - שטח הנוצר מקווי שפות הכבישים הנפגשים בצומת או אבני השפה, או על ידי הארכתם המדומה. בקרבת הצומת קיימת כמות גדולה של כלי רכב, תמרורים והולכי רגל. עקב התנועה הצפופה והמרווחים הקטנים בין כלי הרכב, נוצר מצב בו מוסתרים הסימנים שעל פני הכביש מעיני הנהגים. בזמן התקרבות לצומת, על הנהג לבצע הסתכלות היקפית, להאט ולהימנע מכל פעילות שאינה נהיגה, כדי להספיק לזהות את כל התמרורים, הסימונים ומשמעותם ולהיות מוכן להתנהגות בלתי צפויה של הולכי רגל. עומס מטלות רב מוטל על נהג המתקרב לצומת!
</item>

         <item>חציית צומת - ריבוי נקודות המפגש בין כלי רכב הנכנסים מכיוונים שונים לצומת יוצר מצב מסוכן העלול לגרום לתאונה. לכן, הפעולה הראשונה שעל הנהג לבצע לפני כניסתו לצומת היא בדיקה שהצומת פנוי וניתן להשלים את חצייתו בביטחה.
כדי להגדיל את הבטיחות - יש להקטין את הזמן והמרחק שהרכב שוהה בתחום הצומת. אסור להיכנס לצומת לא פנוי.

</item>

    </string-array>

    <string-array name="chapter_two_row_seven">
         <item>פניות - השיקול המנחה את הנהג בעת ביצוע פניות בצומת הוא: לקצר ככל שניתן את זמן השהייה בצומת, תוך שימוש מינימאלי בתחום הצומת (בחירת נתיב מתאים לפנייה, שיקצר את זמן השהייה בצומת). כך נצמצם את נקודות המפגש עם רכבים הבאים מכיוונים שונים. לפני ביצוע הפנייה על הנהג לבצע: בדיקת איסורים והגבלות (האם מותר לפנות ומאיזה נתיב). יצירת קשר עם משתמשי דרך אחרים (כדי שידעו על כוונתנו לפנות). התאמת מהירות הנסיעה לרדיוס הסיבוב (ככל שהפנייה חדה יותר כך יש לבצעה במהירות נמוכה יותר). לפנות במהירות סבירה, בביטחה וללא הפרעה וסיכון.
עיקרון הכניסה והמעבר בצומת נישמר גם בפניות - כדי להגדיל את הבטיחות, יש להקטין את הזמן והמרחק שהרכב שוהה בתחום הצומת.
</item>

         <item>העיקרון החשוב ביותר בפנייה ימינה בצומת, הוא להתחיל ולסיים את הפנייה סמוך לשפת הכביש הימנית, אלא אם סומן אחרת. הכול על פי העיקרון של שימוש מינימאלי בתחום הצומת המקצר את זמן השהייה בו. בפנייה ימינה אין קשר לסוג הכביש (חד-סטרי או דו-סטרי), המיקום תמיד יהיה בימין הכביש (מימין לימין). אך תמיד חייבים להסתכל לאיזה כביש נכנסים לצורך התמצאות בנסיעה בו. בכביש בו מסומנים יותר מנתיב אחד לפנייה ימינה, רכב נוסעים פרטי רשאי לבצע פנייה ימינה שלא מהנתיב הימני.
</item>

         <item>התרחקות של רכב (הפונה ימינה) מימין הכביש (בין הרכב הפונה לבין המדרכה אושפת הכביש), תגרום לפתיחת מרווח שיאפשר כניסת רכב דו גלגלי (אופנוע, אופניים) והולכי רגל. לכן, לפני הפנייה, חשוב לשמור על ימין הכביש ולוודא שאין רכב ש"נדחף" מצד ימין. כמו כן, יש להיזהר מהימצאות משתמשי דרך אחרים בתחום השטח המת. הולכי רגל חוצים במעברי החצייה (לפני הפנייה ואחריה) ובכך חוצים את נתיב נסיעתו של הרכב הפונה. מצב זה מחייב את הנהג להאט ואף לעצור ולאפשר להולכי הרגל לחצות בבטחה.
</item>

        <item>בפניות שמאלה קיימת חשיבות לסוג הכביש ממנו יוצאים וסוג הכביש אליו
נכנסים (חד או דו-סטרי). כדי לפנות את הצומת בדרך הקצרה ביותר (זוכרים -
שימוש קצר בתחום הצומת מקטין את כמות נקודות המפגש עם רכבים אחרים).
על הנהג לבחור את הנתיבים השמאליים ביותר המיועדים לכיוון נסיעתו.
בכביש חד סטרי נבחר את הנתיב השמאלי ביותר ביציאה ממנו ובכניסה אליו (בעת ביצוע פנייה שמאלה).
ביציאה לפנייה שמאלה בדרך דו סטרית, ניאלץ לפנות כך שמיקומנו יהיה קרוב עד כמה שניתן למרכז הכביש, תוך הקפדה לא להיכנס לנתיב של רכבים העלולים להגיע ממול. את הכניסה לכביש דו סטרי (בעת ביצוע פנייה שמאלה), נבצע בפנייה רחבה אל הנתיב הימני, כדי להימנע מתאונה עם כלי רכב הבאים ממול.
</item>

        <item>זכרו - כל דרך היא דו-סטרית, אלא אם סומן אחרת! כללים אלה ינחו את הנהגים בבואם לבצע פנייה שמאלה.
פנייה מכביש חד-סטרי לכביש חד-סטרי (נתיב אחד לכל כיוון) - היציאה לפנייה תתבצע מהנתיב השמאלי של הכביש (ממנו יוצאים) אל הנתיב השמאלי ביותר שבכיוון הנסיעה (בכביש אליו נכנסים), אלא אם סומן אחרת. משמאל לשמאל. בכביש חד-סטרי בעל נתיב אחד, היציאה והכניסה בפנייה שמאלה תתבצע תמיד צמוד לשפת המדרכה או הכביש כמו בפנייה ימינה (רק מצד שמאל).
פנייה שמאלה מכביש חד-סטרי לדו-סטרי -  היציאה לפנייה תתבצע מצד שמאל של הכביש (ממנו יוצאים) ובקשת רחבה אל הנתיב הימני של הכביש הדו סטרי (שאליו נכנסים). משמאל לימין. מותר לפנות שמאלה מכביש חד סטרי שלא מהנתיב השמאלי, כאשר בכביש מסומנים שני נתיבים או יותר לפנייה שמאלה.
</item>

        <item>פנייה שמאלה מכביש דו-סטרי לכביש חד-סטרי - יש להתחיל את היציאה לפנייה שמאלה מכביש דו סטרי לחד סטרי, קרוב ככל האפשר למרכז רוחב הכביש (ממנו יוצאים) ולהיכנס אל הנתיב השמאלי שבכיוון הנסיעה בכביש החד-סטרי אליו נכנסים, כדי להקטין כמה שניתן את רדיוס הסיבוב ושהייה מינימלית בתחום הצומת. ממרכז לשמאל.
</item>

        <item>פנייה שמאלה מדו-סטרי לדו-סטרי - יש להתחיל את היציאה לפנייה קרוב ככל האפשר ממרכז הכביש (ממנו יוצאים) ולפנות אל הנתיב הימני שבכיוון הנסיעה (בכביש אליו נכנסים) ובקשת רחבה ממרכז לימין. (זו הפנייה הארוכה ביותר שדורשת שהייה ממושכת בצומת, מאחר ובכביש דו סטרי יכולים להגיע רכבים ממול).
פנייה שמאלה בדו-סטרי כאשר יש יותר מנתיב אחד באותו כיוון נסיעה -  בכביש דו-סטרי שיש בו שני נתיבים או יותר באותו כיוון נסיעה, יש לבצע את הפנייה שמאלה מהנתיב השמאלי ביותר שבכיוון הנסיעה.
 לסיכום: בפניות שמאלה חשוב לזהות את סוג הכביש בו נוהגים ואת סוג הכביש שאליו מתכוונים לפנות, כדי לבחור את הנתיב הנכון בעת ביצוע הפנייה הן ביציאה והן בכניסה.
בפניות שמאלה דע מאין אתה בא ולאן אתה הולך!</item>


    </string-array>

    <string-array name="chapter_two_row_eight">
         <item>פניית פרסה - פנייה שכתוצאה ממנה, נהג הרכב חוזר על עקבותיו אל הכיוון ממנו הגיע (מסתובב ונוסע בכיוון הנגדי). פניית פרסה שמאלה מותר לבצע מנתיב לפנייה שמאלה או מכל נתיב אחר שאין בו סימון או תמרור האוסר פנייה זו, כאשר שדה הראייה פתוח ואין הפרעה לתנועה, או סיכון לעוברי דרך. בצומת בו קיים תמרור האוסר פנייה שמאלה, מותר לבצע פניית פרסה כשאין הפרעה לתנועה ואין תמרור או סימון האוסר זאת פניית פרסה נחשבת לפנייה מורכבת ומסוכנת. במקרים ומקומות שבהם רמת הסיכון בביצוע הפנייה גדולה, רצוי לוותר על ביצועה. בעת ביצוע פניית פרסה קיימת סכנה של התנגשות עם כלי רכב הבאים מכל כיוון. לכן, הפעולה החשובה ביותר שעל הנהג לעשות לפני ביצוע הפנייה: לוודא שהפנייה מותרת ושאין בה הפרעה לתנועה.
</item>

         <item>אסור לבצע פניית פרסה כאשר: קיים תמרור האוסר פנייה זו. יש הפרעה לתנועה או סיכון לעוברי דרך. בהתקרבות לפסגה תלולה בכביש או לעקומה בדרך. כאשר מסומן קו הפרדה רצוף על הכביש. הפונה פרסה אינו נראה לנהג רכב אחר מכל צד שהוא. קיימת סכנת התנגשות עם כלי רכב הבאים מכל כיוון. הדרך מחולקת על ידי קו הפרדה רצוף.
תמרור אין פרסה ימינה, יופיע בדרך כלל באיזורי תעשייה, או כשנתיב לתחבורה ציבורית נמצא במרכז הכביש.</item>



    </string-array>

    <string-array name="chapter_two_row_nine">
        <item>מהירות הנסיעה החוק מגביל את מהירות הנסיעה המרבית המותרת בכל הדרכים, כולל דרך מהירה. נהיגה מהירה מידי, חוסר ערנות ואי-הכרת מנגנוני הרכב עלולים לגרום לאובדן שליטה ברכב.
מהירות סבירה - מהירות חוקית המותאמת לתנאי הדרך, הסביבה ועומס התנועה. (המהירות המרבית המותרת בחוק והמתאפשרת על פי תנאי הדרך והתנועה).
נהיגה במהירות סבירה משמעותה להתחשב בתנאי הדרך והתנועה בה, שתאפשר שליטה מוחלטת ברכב. הדבר נכון גם לדרך מהירה, יש להתחשב במצב התנועה ובשום מקרה לא לעלות מעבר למהירות המרבית המותרת. מהירות סבירה לעולם לא תהיה גבוהה מהמהירות המרבית המותרת, על פי החוק באותו קטע דרך (רק זהה לה או נמוכה ממנה, בהתאם לתנאי הדרך והנסיבות בה). יש לנהוג במהירות סבירה בעת פנייה או סטייה מנתיב הנסיעה. נהיגה מתונה ברכב ללא האצות מיותרות, תגרום לחיסכון בצריכת הדלק של המנוע.
</item>

        <item>נוהגים במהירות סבירה - שומרים על שלמות המשפחה!
סכנות בנהיגה במהירות גבוהה:  אובדן שליטה על הרכב. מקטינה את הסיכוי לעצור את הרכב בזמן כדי למנוע תאונה. הזמן העומד לרשות הנהג להגיב נכון על האירועים בדרך מצומצם מאוד. עלולה לגרום להגדלת עוצמת הפגיעה באדם וברכוש, במקרה של תאונה. מקטינה את היקף המידע הנקלט מהדרך והתמרורים באופן משמעותי. התנגדות הרוח לנסיעת הרכב גדלה ומשפיעה על יציבות הרכב. על הנהג להאט ולהתאים את מהירות נסיעתו ליכולת השליטה ברכב (במיוחד ברכב בעל שטח צד גדול).
אזור מיתון תנועה - אזור שהמהירות המרבית המותרת בו היא 30 קמ"ש.
</item>

        <item>חובת האטה באה לידי ביטוי בהאטת מהירות נסיעת הרכב ואף עצירתו בכל מקרה בו צפויה סכנה. המקרים, המקומות והמצבים שבהם מצא לנכון המחוקק, לחייב את הנהג ולהפעיל שיקול דעתולהאט בהתאם לתנאי הדרך והסביבה: כשהראות מוגבלת (לדוגמה - לפני פסגה). בהתקרבות למעבר חצייה. בהתקרבות להולכי רגל ההולכים בכביש. בהתקרבות לעקומה חדה. כאשר צפויה סכנה לרכבך, לעוברי דרך או לרכוש. בפוגשך או בעקיפת בעלי חיים. כשנוסעים בקרבת ילדים. לפני פסי האטה.
</item>

        <item>המשך חובות האטה:  לפני מפגש מסילת ברזל. לפני גשר צר.בהתקרבות לרכב המוריד ילדים.
בהתקרבות לבתי ספר ומגרשי משחקים.
באזור מיתון תנועה (אזור בו המהירות המרבית המותרת אינה עולה על 30 קמ"ש והוצב תמרור המורה על כך) בדרך שאינה פנויה, שהראות מוגבלת וקיימות בה עקומות חדות. בכניסה למנהרה ובנסיעה בה. בנסיעה בדרך משובשת (כדי להימנע מקשיים בנסיעה בדרך משובשת, יש להאט ולהגביר ערנות). בעת נהיגה בירידה תלולה או ארוכה.
</item>

       <item>מהירויות מותרות על פי סוג רכב:

קבוצה א\':
רכב פרטי/ מסחרי עד 3.5 טון דרגת רישיון B. אופנוע דרגת רישיון A2/A/A1. רכב מסחרי עד 12 טון, דרגת רישיון C1. אוטובוס זעיר.

בדרך עירונית - 50 קמ"ש. בדרך שאינה עירונית - 80 קמ"ש. בדרך שאינה עירונית עם שטח הפרדה בנוי - 90 קמ"ש. בדרך מהירה - 110 קמ"ש. רחוב משולב או איזור מיתון תנועה - 30 קמ"ש. כשמוצב תמרור מהירות מיוחדת - על פי המצוין בתמרור.

קבוצה ב\':
רכב איטי, טרקטורון, מכונה ניידת ורכב שטח. בדרך עירונית - 40 קמ"ש. בדרך שאינה עירונית - 40 קמ"ש. בדרך שאינה עירונית עם שטח הפרדה בנוי - 40 קמ"ש. בדרך מהירה - סגורה בפניהם. רחוב משולב או איזור מיתון תנועה - 30 קמ"ש. כשמוצב תמרור מהירות מיוחדת - על פי המצוין בתמרור ולא יותר מ 40 קמ"ש.</item>


    </string-array>

    <string-array name="chapter_two_row_ten">
        <item>מהווה את הבסיס המאפשר לנהג להתמודד עם המצאותם של משתמשי דרך אחרים, להימנע מקרבה מסוכנת אליהם ובכך להקטין את האפשרות להיות מעורב בתאונת דרכים.
יש לשמור רווח המאפשר לעצור בכל עת למניעת תאונה.
הסיבות העיקריות לשמירת רווח מרכב הנוסע לפנינו בדרך: למניעת פגיעת חזית-אחור, בעת עצירה או האטה של הרכב לפנינו. זהירות! הרכב הנוסע לפנינו עלול לבלום באופן פתאומי. ככל שנשמור מרחק גדול יותר מהרכב שלפנינו כך ישתפר שדה הראייה. שמירת רווח תאפשר לרכב עוקף להיכנס למרווח שנוצר לפנים. שמירת רווח תמנע שחיקת בלמים וצריכת דלק מופרזת. שמירת רווח גורמת לנהיגה רגועה ומשוחררת שאינה גורמת לעייפות ומונעת סכנות.
</item>

        <item>
הרווח הנדרש - על פי החוק, הרווח המינימאלי שעל הנהג לשמור מהרכב שנוסע לפניו הוא: מרווח של שנייה אחת לפחות. אולם, כאמור, זהו רווח מינימאלי אך אינו מספיק. לכן, על פי כללי הנהיגה הנכונה - יש לשמור רווח שהרכב עובר בשתי שניות (שיטת 2 השניות). את השיטה מבצעים על ידי ספירה (21, 22). בספירה (1) אחת (2) שתיים - עוברת פחות משנייה. לכן, סופרים (21) עשרים ו...אחת (22) עשרים ו...שתיים וזה נותן זמן של 2 שניות לפחות. בנהיגה בכביש חלק או בתנאים מכבידים, במקום בו הראות לקויה (ערפל, או מאחורי רכב גדול לדוגמה), יש לשמור על רווח גדול יותר מהמקובל (מעל 2 שניות). לא ניתן לעצור רכב "על המקום", אפילו לא בבלימת חרום. הרכב תמיד ימשיך לנסוע מרחק מסויים עד לעצירתו הסופית.
</item>

        <item>העצירה - מורכבת משני שלבים:
 1. מרחק התגובה - זהו המרחק שעובר הרכב מרגע שהנהג מבחין בסכנה שלפניו ועד לרגע בו הוא מתחיל ללחוץ על דוושת הבלם (או פעולה אחרת שהחליט לבצע בתגובה לסכנה). מרחק התגובה גדל ככל שהמהירות גבוהה יותר. נהיגה במהירות נמוכה במצבים מסוכנים, תעמיד לרשות הנהג מרחקי תגובה, בלימה ועצירה קצרים יותר.
מרחק התגובה תלוי במהירות נהיגתו, ריכוזו, עירנותו וזמן תגובתו של הנהג.
2. מרחק הבלימה - זהו המרחק אשר הרכב עובר מרגע הפעלת הבלמים ועד לעצירתו המוחלטת. המרחק שהרכב יעבור מרגע הלחיצה על דוושת הבלם ועד לעצירתו הסופית, יגדל ככל שנוסעים מהר יותר (גם בבלימת חירום הרכב ממשיך לנסוע מרחק מסוים עד לעצירתו הסופית). מרחק העצירה=מרחק התגובה + מרחק הבלימה. זהו המרחק שעובר הרכב מרגע שנוהג הרכב מבחין בסכנה שלפניו ומגיב (מרחק התגובה) ועד לעצירתו של הרכב (מרחק הבלימה). מרחק העצירה הוא הארוך ביותר, מאחר והוא מורכב ממרחק התגובה + מרחק הבלימה.
ככל שמהירות הרכב תגדל, כך יגדל מרחק העצירה.
</item>

        <item>נהיגה במהירות נמוכה במצבים מסוכנים, מקצרת את מרחקי התגובה, הבלימה והעצירה.
שמירת רווח מרכב לפנים - כאשר נוהגים מאחורי רכב יש לשמור רווח כדי למנוע תאונה. יש להגדיל את הרווח מהרכב לפניך ככל שמהירות נסיעתך גבוהה יותר.
שמירת רווח מרכב מאחור - על נהג רכב שנצמדים אליו מאחור, להאט כדי להגדיל את המרחק שהוא שומר מהרכב הנוסע לפניו. כך יימנע מבלימת חירום, שתמנע תאונה עם הרכב שנוהג לא נכון ונצמד אליו מאחור.
שמירת רווח מהצד - בנהיגה בכביש צר יש לקחת בחשבון פתיחת דלתו של אחד מכלי הרכב החונים ולהיזהר מהולכי רגל המתפרצים לכביש מבין כלי הרכב החונים.</item>

    </string-array>

    <string-array name="chapter_two_row_eleven">
        <item>כמות התאונות הקטלניות החרוטות בזיכרון הציבורי שלכולנו, נבעו רובן ככולן מעקיפה כושלת - זוהי הפעולה המסוכנת ביותר בכביש. מספר הפעולות והשלבים שנהג חייב לבצע במהלך העקיפה הוא רב ומורכב ביותר. במקומות ובמקרים רבים העקיפה אסורה. גם במקומות בהם היא מותרת ואפשרית, יש לשקול היטב את ביצועה (מדובר בעיקר על העקיפה בדרך דו-סטרית, כאשר קיים חשש להופעת רכב ממול). לא בטוח, לא עוקפים - שומרים על החיים!
עקיפה - מעבר על פני רכב אחר, חונה או נוסע. העקיפה מותרת מצד שמאל בלבד ובתנאי שהדרך פנויה. העקיפה תתבצע בביטחה וללא הפרעה. כדי להשלים עקיפה בביטחה, יש לעקוף רק אם הדרך פנויה במרחק מספיק ומבלי להפריע לתנועה מכל כיוון שהוא.
</item>

        <item>העקיפה המסוכנת ביותר היא עקיפה בכביש דו-סטרי מאחר וקיימת אפשרות של הופעת רכב בנתיב הנגדי (ממול). לכן, חלק מהשיקולים שיש לקחת בחשבון לפני תחילת ביצוע עקיפת רכב נוסע הם: כדאיות העקיפה, הצורך בה והאפשרות לסיימה בביטחה, ללא הפרעה או סיכון לעוברי דרך אחרים. במידה ובאמצע העקיפה מופיע רכב ממול, יש להאט ולהפסיק את העקיפה ולחזור מהר לנתיב הימני. הפרש המהירות בין הרכב העוקף והרכב הנעקף חייב להיות משמעותי (גדול), מאחר והמרחק הדרוש לשם ביצוע עקיפה תלוי במהירות שני כלי הרכב - העוקף והנעקף. (הפרש מהירות קטן בין כלי הרכב יגרום למרחק עקיפה גדול המסכן את שני כלי הרכב). בכל מקרה, אסור לעבור את המהירות המותרת בשעת עקיפה. אי שמירת רווח בין שני כלי הרכב(עוקף ונעקף) לפני ביצוע העקיפה, מקטין את שדה הראייה של הרכב העוקף, דבר המגדיל את הסיכון בעקיפה. חייבים לאותת במרחק סביר לפני התחלת הסטייה לעקיפה. מותר לעקוף בעקיפה אחת שני כלי רכב הנעים לפניך בנתיב, כאשר אין איסור עקיפה וכשאפשר להשלימה ללא סיכון.
</item>

        <item>סכנות נוספות מהן צריך להיזהר בעקיפה במהלך עקיפת רכב בכביש חד סטרי בעל שני נתיבים, קיימת סכנת פגיעה ברכב הנוסע בנתיב משמאלך (בעת ביצוע הסטייה). בדרך שאינה עירונית נסב את תשומת לב הנהג הנעקף (שאנו עוקפים): באור יום - על ידי צפירה קלה לפני ביצוע המעבר על פניו. בשעת חשיכה - על ידי הבהוב קל של האורות.
איסורי עקיפה - המקרים בהם אסור לעקוף או לנסות לעקוף רכב אחר:
כשהראות לקויה או שדה הראייה חסום או מוגבל. בהתקרבות למעבר חצייה של הולכי רגל (בכל דרך - עירונית ובין-עירונית). בתחום של 100 מטר לפני מפגש מסילת ברזל (רכבת) ועד לחציית המפגש. כשרכב עצר לפני צומת, מעבר חצייה או מפגש מסילת ברזל, לשם מילוי הוראות החוק. בצומת בעל נתיב אחד לכל כיוון נסיעה, למעט עקיפת רכב דו גלגלי. לפני פסגה תלולה כאשר שדה הראייה מוגבל או חסום. 50 מטר לפני כניסה למנהרה עד 50 מטר אחרי היציאה ממנה.
</item>

        <item>אסור לחצות קו הפרדה רצוף ולעקוף, גם אם לפניך נוסעת עגלה רתומה לסוס. אין ברירה, המשך לנסוע באיטיות אחרי העגלה גם אם הדבר מעכב את התנועה מאחור. מותר לעקוף רכב הנוסע כחוק על השוליים, בתנאי שלא חוצים קו הפרדה רצוף המסומן על פני הכביש.
מעבר על פני רכב מימין - המקרים בהם מותר לעבור על פני רכב אחר מצידו הימני ולא ייחשבו כעקיפה אסורה (יש לזכור העקיפה מתבצעת רק משמאל):
כאשר הרכב האחר מתכוון לפנות שמאלה ומאותת על כך.
כאשר הרכב האחר נוסע בנתיב לפנייה שמאלה בלבד.
</item>

        <item>כאשר הינך נוהג בנתיב לפנייה ימינה בלבד.
לרכב הנוסע בנתיב שיועד לתחבורה ציבורית.
בפניות שמאלה כאשר קיים יותר מנתיב אחד לפנייה ועד להשלמת הפנייה (רק בתחום הצומת).
בכביש חדסטרי בעל שני נתיבים או יותר לאותו כיוון נסיעה, אשר בגלל צפיפות (עומס) התנועה נעים בו טורי כלי רכב זה לצד זה (נסיעה של טור אחד מהר יותר מהטור השני, לא תיחשב כעקיפה).
רכב נעקף - על נוהג רכב שנעקף, לסטות עד כמה שאפשר לשפת הכביש הימנית ולא להגביר את מהירותו. דוגמה: במידה ורכב עוקף אותך ולפתע מופיע רכב ממול, חייב נהג הרכב הנעקף (אתה), להאט את מהירותו ולסטות ככל האפשר לימין, כדי לסייע לרכב העוקף להשלים את העקיפה ולחזור לימין בביטחה.

</item>

    </string-array>

    <string-array name="chapter_two_row_twelve">
        <item>מאחר, ואולי חבל, אבל הכבישהוא "לא של אבא שלך" כנהוג לומר. לכן, קיימת חשיבות גדולה מאוד ליחסים בין כל משתמשי הדרך - נהגים והולכי רגל כאחד. כדי לאפשר זרימת תנועה בטוחה ללא תאונה, נקבעו בחוק כללי התנהגות לנהגים ולמשתמשים ובדרו במקומות שאינם צמתים, בצמתים שאינם מתומררים, בצמתים מתומררים, בצמתים מרומזרים ובכל מקום בו קיים מפגש בין נהגים ומשתמשי דרך אחרים, שחלקם אף לא הוכשר להשתמש בה (ילדים, רוכבי אופניים ועוד..).
מתן זכות קדימה פירושו - לאפשר לנהגים אחרים להמשיך בנסיעתם מבלי לשנות את מהירותם ומבלי לסטות מנתיב נסיעתם.
</item>

        <item>חשוב להדגיש: זכות קדימה מקבלים ולא לוקחים. לא מקבלים - מוותרים!!! אין להניח שנהגים אחרים יתנו לך זכות קדימה בכל מקרה. בהתחלת נסיעה לאחר חנייה או עצירה, על הנהג לאותת על כוונתו ולהבטיח כי תינתן לו אפשרות להשתלב בתנועה ללא סיכון או הפרעה לעוברי דרך אחרים. איתות בלבד אינו מספיק. על הנהג להביט במראות ולהסיט את ראשו אל הכיוון אליו הוא מתכוון לנוע.
מתן זכות קדימה שלא בצומת, יבוצע על ידי הסתכלות היקפית נכונה, תוך הפעלת שיקול דעת לגבי מהירותם וקרבתם של כלי רכב אחרים.
</item>

        <item>מה לא נחשב כצומת - יציאה מחצרים, מתחנות דלק, דרכי גישה לבתים (אלא אם סומן אחרת בתמרור) והתמזגות עם כביש חד סטרי בעל שני נתיבים או יותר A . כאשר מתכוונים לחצות מדרכה, ביציאה מחצרים, מתחנת דלק או מדרך גישה לבית, יש להאט ואף לעצור במידת הצורך כדי לאפשר להולכי רגל לעבור בביטחה ולתת זכות קדימה לכל כלי הרכב המתקרבים בכביש אליו נכנסים. בעת מפגש כלי רכב (זה מול זה) בדרך צרה ומישורית, יסיטו הנהגים את רכבם לשפת הכביש ואף לרדת מהכביש (לשוליים) כדי למנוע התנגשות. בדרך צרה ותלולה (ירידה או עלייה), כאשר אין אפשרות מעבר בקטע לשני כלי הרכב יחד, יעצור הרכב היורד ויאפשר לרכב העולה להמשיך בנסיעתו (לרכב העולה קשה יותר לטפס בעלייה). נתיב חסום - במידה ונחסם נתיב נסיעתו של נהג, עליו לתת זכות קדימה לרכב הבא מנגד (ממול). היה והחסימה נוצרה בשל עבודות בכביש, יש לציית לסימון הניתן על ידי שוטר, אתת או תמרור.
</item>

    </string-array>

    <string-array name="chapter_two_row_thirteen">
        <item>צומת שאינו מתומרר או מרומזר (כאשר אין רמזור או תמרורי מתן זכות קדימה בצומת).
מתן זכות קדימה בצומת שאינו מתומרר ואינו מרומזר - על פי הוראות החוק:
א. יש לתת זכות קדימה לרכב הבא מימין לדוגמה: הינך מתקרב לצומת לא מתומרר וברצונך להמשיך ישר. מימינך בכביש החוצה, מתקרב רכב לצומת. עליך לעצור ולתת לו זכות קדימה (הוא בא מימין).
ב. בפנייה שמאלה או בפניית פרסה, בצומת לא מתומרר, יש לתת זכות קדימה לרכב הבא מימין וגם לרכב הבא ממול תמיד. (לדוגמה: אם ברצונך לפנות ימינה ומולך מתקרב לצומת רכב המבקש לפנות שמאלה, המשך ופנה בזהירות. הרכב הפונה שמאלה אמור לתת לך זכות קדימה).
</item>

        <item>יציאה מדרך עפר - נוהג רכב היוצא מדרך עפר ומתכוון לעלות על דרך סלולה ייתן זכות קדימה לכלי הרכב הנעים בדרך הסלולה (מימינו ומשמאלו) ויאפשר להם להמשיך בדרכם ללא הפרעה מצידו.
יציאה מתחנת דלק - נהג רכב היוצא מתחנת דלק חייב לתת זכות קדימה לכל רכב המתקרב בכביש מכל כיוון שהוא.</item>



    </string-array>

    <string-array name="chapter_two_row_fourteen">
        <item>כאשר קיימים תמרורי מתן זכות קדימה בצומת, יש לנהוג בהתאם להוראת התמרורים. תמרור תן זכות קדימה - משמעותו תן זכות קדימה לתנועה בדרך החוצה שלפניך ומכל כיוון אחר (במידה והדרך פנויה- אין חובת עצירה).תמרור עצור - עצור (בכל מצב, גם אם הדרך פנויה) ותן זכות קדימה לתנועה בדרך החוצה שלפניך ומכל כיוון אחר. תמרור עצור המוצב בצידו הימני שלכביש חד-סטרי בעל שני נתיבים - מחייב לעצור בכל אחד משני הנתיבים.תמרור עצור המוצב בצידו השמאלי של כביש מחייב רק את אלה הפונים שמאלה או מבצעים פניית פרסה לשמאל.
מיקום העצירה - אם סומן קו עצירה, יש לעצור לפני ובסמוך לקו. באין קו עצירה, עצור במקום בו ניתן לראות את התנועה.
</item>

        <item>תמרור מעגל תנועה - תן זכות קדימה לתנועה החוצה את דרכך במעגל התנועה או במסילה (רכבת קלה) ועבור את מעגל התנועה מצידו הימני.
תמרור מתן זכות קדימה ותמרור עצור - הם שני התמרורים היחידים עצור ותן זכות קדימה - תמרור מתומן (בעל שמונה צלעות) שאינו דומה בצורתו לאף תמרור אחר. שני תמרורים אלה קיבלו צורה מיוחדת כדי להבליטם וכדי להבחין בהם ולפרש אותם נכון גם בראות גרועה וממרחק גדול. (גם אם רואים רק את גב התמרור). וכך, נהג המתקרב אל הצומת יוכל לתכנן את סדר פעולות החצייה, אף אם תמרורים אלה אינם מופנים אליו. חשוב להדגיש - גם אם נוהג רכב ראה כי הוא אמור לקבל זכות קדימה מנהג אחר (לנהג האחר מופיע תמרור עצור אותן זכות קדימה), עליו לוודא כי אכן הוא מקבל את זכות הקדימה לפני הכניסה לצומת.
</item>


    </string-array>

    <string-array name="chapter_two_row_fifteen">
        <item>רמזורים - רמזור הוא תמרור המשמש להכוונת התנועה. מורה על נסיעה או על עצירה בהתאם לצבע בפנס המואר.
אור אדום - עצור ואל תיכנס לצומת.
אור אדום וצהוב ביחד (משולב) - עצור - אל תמשיך בנסיעה כל עוד דולק האור האדום והיכון לנסיעה עם הופעת האור הירוק.
אור ירוק- רשאים להתקדם ולפנות את הצומת רק במקרה והוא פנוי.
במקרה והצומת חסום, אין להיכנס לתחום הצומת (למרות האור הירוק). כאשר מופיע חץ באור הירוק, רשאים להמשיך בנסיעה בכיוון החץ בלבד.
אור ירוק מהבהב - שימו לב מיד אחריו יופיע אור צהוב יציב ולא מהבהב. ברמזור תקין האור הירוק יהבהב 3 פעמים (שניות) לפני שיתחלף לאור הצהוב.
</item>

        <item>אור צהוב- יש לעצור לפני הצומת. במידה ואין אפשרות לעצור בביטחה יש  לפנות את הצומת מיד. אחריו מגיע האור האדום.
 אור צהוב מהבהב - בהתקרבות לצומת בו מוצב רמזור וברמזור אור צהוב מהבהב (אור צהוב מהבהב אומר כי מערכת הרמזורים אינה פעילה עכשיו), יש להאט ולנהוג על פי כללי מתן זכות הקדימה או לפי התמרורים המוצבים בצומת (בדרך כלל על עמוד הרמזור). במידה ויש הולכי רגל יש לאפשר להם להשלים את חציית הכביש בביטחה.
מיקום העצירה לפני רמזור אדום:
חייבים לעצור לפני קו העצירה.
אם אין קו עצירה, לפני מעבר חצייה. כשאין קו עצירה ואין מעבר חצייה, יש לעצור לפני עמוד הרמזור הקרוב (הראשון).
חשוב: הוראות אלה של מיקום עצירה מתייחסות רק לרמזורים (לא לתמרור עצור ולא לתמרור תן זכות קדימה).
</item>

        <item>מדרג ציות:
הוראת שוטר עדיפה על הוראת הרמזור או התמרור או התקנה. (שוטר רשאי לבטל הוראת רמזור, תמרור או תקנה.)
הוראת הרמזור (למעט אור צהוב מהבהב) עדיפה על הוראת התקנה או תמרור המורה על מתן זכות קדימה (תמרור עצור ותמרור תן זכות קדימה המוצבים על עמוד הרמזור, תפקידם להסדיר את מתן זכות הקדימה בצומת בעת תקלה במערכת הרמזורים).
הוראת תמרורי מתן זכות קדימה עדיפה על הוראת התקנה.
כשאין שוטר, רמזור או תמרור יש לנהוג על פי תקנות חוקי התנועה. לדוגמה: יש לתת זכות לרכב הבא מימין.</item>

    </string-array>

    <string-array name="chapter_two_row_sixteen">
        <item>נוהג רכב המתקרב למעבר חצייה בו חוצים הולכי רגל, יאט ואף יעצור אם יש צורך ויאפשר להולכי הרגל להשלים את החצייה בביטחה.
מעבר חצייה: מסומן בתמרור מודיעין שמציין את מקום מעבר החצייה או סימון בצבע לבן לרוחב הכביש או שניהם גם יחד.
בדרך כלל, לפני התקרבות למעבר חצייה, יופיע תמרור המזהיר "מעבר חצייה להולכי רגל לפניך".
יש להאט לפני הגיעך אל מעבר חצייה, על מנת לוודא שאין הולכי רגל המתכוונים לחצות אותו. מקום החצייה הבטוח להולך רגל הוא במעבר החצייה הסמוך לצומת כי שם נוהגי רכב חייבים להאט. על הנהג לצפות מראש אפשרות של התנהגות מסוכנת של הולך רגל באזור הצומת. כשנוסעים בקרבת קבוצת ילדים, על הנהג להאט את מהירות נסיעתו ולהיות מוכן לעצירה. אסור לנוהג רכב המתקרב למעבר חצייה, לעקוף רכב אחר שהאט או עצר לפני המעבר.
</item>

        <item>מעבר חצייה המחולק על ידי שטח הפרדה, יראו אותו כשני מעברי חצייה אין נפרדים. - כשאין מדרכה, הולך רגל חייב ללכת סמוך לשפתו השמאלית של הכביש כשפניו אל מול התנועה (בהליכה בלילה יש ללבוש בגדים בהירים ולהשתמש במחזירי אור).
אופניים – נחשבים כרכב לכל דבר. קיימים לגביהם תמרורים וסימונים מיוחדים וחייבים לציית לחוקים ולתקנות הרלוונטיים. רוכב אופניים ינהג קרוב ככל האפשר לשפתו הימנית של הכביש. נהג רכב יחלוף (רחוק ככל האפשר) משמאלו של רוכב אופניים.
</item>

    </string-array>

    <string-array name="chapter_two_row_seventeen">
        <item>שול הדרך (צד אחד של השוליים)
השטח הסמוך לשפת הכביש, שאין לצידו מדרכה, עד לרוחב של שלושה מטרים,
או עד לקצה תעלת ניקוז.
חלק מהמקרים להם מיועד השול:
א. שולי הדרך אינם מיועדים לנסיעת כלי רכב, פרט לרכב שאינו מנועי, טרקטור
ורכב איטי, המעכבים את התנועה מאחור.
ב. בכביש צר כשאין אפשרות מעבר לשני כלי רכב הבאים מכיוונים נגדיים, שני כלי הרכב חייבים לסטות ימינה ככל האפשר ואף לרדת לשול גם כאשר אינו סלול באספלט.
ג. רכב העוסק בביצוע עבודות ציבוריות ורכב צה"ל, רשאים לעצור או לעמוד בשולי דרך שאינה עירונית ומסומנת כדרך ראשית.
ד. בדרך מהירה, משמש שול הדרך כמקום מילוט במקרה של סכנה.</item>

        <item>ירידה מתוכננת לשול - חשוב ובטוח לרדת לשול הדרך, במקום בו השול והכביש נמצאים (כמעט) באותו הגובה והשול רחב דיו (רחב מספיק). יש להאט את הרכב למהירות נמוכה ולרדת בהדרגה במקום שאין איסור לכך.
לפני ירידה מתוכננת לשול, בדרך שאינה עירונית, יש לבצע שתי פעולות מקדימות.
סתכלות, בעיקר לאחור, לבדוק את מצב התנועה.
 איתות מתאים והאטה מתונה. לאחר הירידה לשול, יש להעמיד את הרכב רחוק ככל האפשר משפת הכביש.</item>

       <item>ירידה בלתי מתוכננת (פתאומית) לשול - חלק מהסיבות לירידה בלתי מתוכננת מהכביש לשול הם:. הופעת גורם מפתיע ומפריע בנתיב נסיעתו של הנהג. הרדמות הנהג. הסח דעת של הנהג (לדוגמה בעת שימוש בטלפון סלולארי). תקלה ברכב (פנצ\'ר). בלימה פתאומית בזמן ירידה בלתי מתוכננת לשול, מסוכנת מאוד ועלולה לגרום לסחרור הרכב על הכביש, תוצאה של בלימה על סוגי מצע דרך בעלי מקדמי חיכוך שונים בדרך כלל (לדוגמה: הכביש סלול באספלט והשוליים מכורכר). כאשר מתקרבים לרכב העומד בשול הדרך, יש צורך להאט ולהיות מוכן להפתעות מכיוון הרכב ונוסעיו.
עלייה מהשול לכביש -  סדר הפעולות המקדימות אותן חייב לבצע נוהג רכב לפני העלייה מהשול לכביש: לבדוק את מצב התנועה. מתן אות (איתות) מתאים. עלייה מתונה (הדרגתית) לכביש. את העלייה יש לבצע במהירות איטית תוך הפניית הגלגל הקדמי בזווית עלייה מתאימה.
</item>

    </string-array>






</resources>